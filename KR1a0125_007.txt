# -*- mode: mandoku-view; -*-
#+TITLE: 周易筮述
#+DATE: 2015-08-24 21:58:56.773627
#+PROPERTY: ID KR1a0125
#+PROPERTY: BASEEDITION WYG    
#+PROPERTY: JUAN 卷七
<pb:KR1a0125_WYG_007-1a>¶
欽定四庫全書¶
　周易筮述卷七¶
　　　　　　　　　　　　　華隂王宏撰撰¶
　　左傳國語占第十三¶
　周史有以周易見陳侯者陳侯使筮之遇觀䷓(坤/下)¶
　(巽/上)之否䷋(坤下乾上否觀六/四爻變而為否)曰是謂觀國之光利¶
　用賓于王(此周易觀卦六四爻辭易之為書六爻皆/有變象又有互體聖人隨其義而論之)¶
　此其代陳有國乎不在此其在異國非此其身在其¶
<pb:KR1a0125_WYG_007-1b>¶
　子孫光逺而自他有耀者也坤土也巽風也乾天也¶
　風為天於土上山也(巽變為乾故曰風為天自/二至四有艮象艮為山)有山之¶
　材而照之以天光於是乎居土上(山則材之所生上/有乾下有坤故言)¶
　(居土上照/之以天光)故曰觀國之光利用賓于王(四為諸侯變/而之乾有國)¶
　(朝王/之象)庭實旅百奉之以玉帛天地之美具焉故曰¶
　用賓于王(艮為門庭乾為金玉坤為布帛諸侯/朝王陳贄幣之象旅陳也百言物備)猶有¶
　觀焉故曰其在後乎(因觀文以博占故云猶有觀/非在己之言故知在子孫)風¶
　行而著于土故曰其在異國乎若在異國必姜姓也¶
<pb:KR1a0125_WYG_007-2a>¶
　姜大嶽之後也(姜姓之先/為堯四嶽)山嶽則配天物莫能兩大¶
　陳衰此其昌乎(變而象艮故知當興于大嶽之後得/大嶽之權則有配天之大功故知陳)¶
　(必/衰)及陳之初亡也(昭八年/楚滅陳)陳桓子始大於齊(桓子敬/仲五世)¶
　(孫陳/無宇)其後亡也(哀十七年/楚復滅陳)成子得政(成子陳常也敬/仲八世孫陳完)¶
　(有禮于齊子孫世不忘徳徳協于卜故傳備言其終/始卜筮者聖人所以定猶豫決疑似因生義教者也)¶
　(尚書洪範通龜筮以同卿士之數南蒯卜亂而遇元/吉惠伯答以忠信則可臧㑹卜&KR0427;遂𫉬其應丘明故)¶
　(舉諸縣騐于行事者以示來世而君子志/其善者逺者他皆放此荘公二十二年)¶
　　此占取互體甚明説象无滯礙¶
<pb:KR1a0125_WYG_007-2b>¶
　畢萬筮仕於晉遇屯䷂(震下坎/上屯)之比䷇(坤下坎/上比屯)¶
　(初九變/而為比)辛廖占之曰吉(辛廖晉/大夫)屯固比入吉孰大焉¶
　其必蕃昌(屯險難所以為堅固/比親宻所以得入)震為土(震變/為坤)車從馬¶
　(震為車/坤為馬)足居之(震為/兄)兄長之(震為/長男)母覆之(坤為/母)衆歸¶
　之(坤為/衆)六體不易(初一爻變有此/六義不可易也)合而能固安而能¶
　殺公侯之卦也(比合屯固坤安震/殺故曰公侯之卦)公侯之子孫必復¶
　其始(畢萬公髙之後傳為魏之/子孫衆多張本閔公元年)¶
　　啓蒙謂一爻變則以本卦變爻辭占此占未嘗不¶
<pb:KR1a0125_WYG_007-3a>¶
　　取之卦且不特論一爻兼取貞悔卦體可見古人¶
　　占法之不拘也¶
　成季之將生也桓公使卜楚丘之父卜之(卜楚丘魯/掌卜大夫)¶
　曰男也其名曰友在公之右(在右言/用事)間于兩社為公¶
　室輔(兩社周社亳社兩社/之間朝廷執政所在)季氏亡則魯不昌又筮之¶
　遇大有䷍(乾下離/上大有)之乾䷀(乾下乾上乾大有/六五變而為乾)曰¶
　同復于父敬如君所(筮者之辭也乾為君父離變為/乾故曰同復于父見敬與君同)¶
　及生有文在其手曰友遂以命之(閔公/二年)¶
<pb:KR1a0125_WYG_007-3b>¶
　　此筮而不用易辭者¶
　秦伯伐晉卜徒父筮之吉(徒父秦之掌龜卜者卜人/而用筮不能通三易之占)¶
　(故據其所見/雜占而言之)涉河侯車敗詰之(秦伯之軍渉河則晉/侯車敗也秦伯不解)¶
　(謂敗在己/故詰之)對曰乃大吉也三敗必𫉬晉君其卦遇蠱¶
　䷑(巽下艮/上蠱)曰千乘三去三去之餘𫉬其雄狐夫狐¶
　蠱必其君也(于周易利渉大川往有事也亦秦勝晉/之卦也今此所言盖卜筮書雜辭以狐)¶
　(蠱為君其義欲以喻/晉惠公其象未聞)蠱之貞風也其悔山也(内卦為/貞外卦)¶
　(為悔巽為風秦/象艮為山晉象)嵗云秋矣我落其實而取其材所以¶
<pb:KR1a0125_WYG_007-4a>¶
　克也(周九月夏之七月孟秋也艮為山山有木今/嵗已秋風吹落山木之實則材為人所取)實¶
　落材亡不敗何待三敗及韓(晉侯車/三壊)壬戌戰于韓原¶
　秦𫉬晉侯以歸(僖公十/五年)¶
　　此亦不用易辭特以貞悔分彼我¶
　晉獻公筮嫁伯姬於秦遇歸妹䷵(兌下震/上婦妹)之暌¶
　䷥(兌下離上暌歸妹/上六變而為暌)史蘇占之曰不吉(史蘇晉卜/筮之史)其¶
　繇曰士刲羊亦无&KR0954;也女承筐亦无貺也(周易歸妹/上六爻辭)¶
　(也&KR0954;血也貺賜也刲羊士之功承筐女之職上六无/應所求不𫉬故下刲无血上承無實不吉之象也離)¶
<pb:KR1a0125_WYG_007-4b>¶
　(為中女震為長/男故稱士女)西鄰責言不可償也(將嫁女于西而/遇不吉之卦故)¶
　(知有責讓之/言不可報償)歸妹之暌猶無相也(歸妹女嫁之卦暌/乖離之象故曰無)¶
　(相相/助也)震之離亦離之震(二卦變而/氣相通)為雷為火為嬴敗¶
　姬(嬴秦姓姬晉姓震為雷離為火火動熾而害/其母女嫁反害其家之象故曰為嬴敗姬)車説¶
　其輹火焚其旗不利行師敗于宗丘(輹車下縳也丘/猶邑也震為車)¶
　(離為火上六爻在震則無應故車脱輹在離則失位/故火焚旗言皆失車火之用也車敗旗焚故不利行)¶
　(師火還害母故敗/不出國近在宗邑)歸妹暌孤冦張之弧(此睽上九爻/辭也處暌之)¶
　(極故曰暌孤失位孤絶故遇冦/難而有弓矢之警皆不吉之象)姪其從姑(震為木離/為火火從)¶
<pb:KR1a0125_WYG_007-5a>¶
　(木生離為震妹于火為姑謂我/姪者我謂之姑謂子圉質秦)六年其逋逃歸其國¶
　而棄其家(逋亡也家謂/子圉婦懐嬴)明年其死于髙梁之虚(惠公/死之)¶
　(明年文公入殺懐公于髙梁髙梁晉地在平陽楊氏/縣西南凡筮者用周易則其象可推非此而往則臨)¶
　(時占者或取于象或取于氣或取于時日旺相以成/其占若盡附㑹以爻象則構虚而不經故畧言其歸)¶
　(趣他皆/放此)及惠公在秦曰先君若從史蘓之占吾不及¶
　此夫韓簡侍曰龜象也筮數也物生而後有象象而¶
　後有滋滋而後有數先君之敗徳及可數乎史蘓是¶
　占勿從何益(言龜以象示筮以數告象數相因而生/然後有占占所以知吉凶不能變吉凶)¶
<pb:KR1a0125_WYG_007-5b>¶
　(故先君敗徳非筮數所生雖/復不從史蘓不能益禍也)詩曰下民之孽匪降自¶
　天噂沓背憎職競由人(詩小雅言民之有邪惡非天/所降噂沓面語背相憎疾皆)¶
　(人竸所主作因以諷諌惠公/有以召此禍也僖公十五年)¶
　　喻氏云僖公九年九月晉獻公卒公子夷吾許秦¶
　　穆公重賂穆公納之(十一/月)是為惠公十年不與秦¶
　　賂十一年晉荐飢乞糴于秦秦輸之粟十四年秦¶
　　飢乞糴于晉晉閉之糴十五年九月秦伯伐晉𫉬¶
　　晉侯十一月歸晉侯十六年晉太子圉質秦秦妻¶
<pb:KR1a0125_WYG_007-6a>¶
　　之(質秦應占言姪其/從姑妻之即懐嬴)二十二年子圉逃歸晉(應占/言逃)¶
　　(歸其國而/棄其家)二十三年九月惠公卒子圉立是為懐¶
　　公二十四年九月秦穆公納公子重耳是為文公¶
　　二月壬寅入晉師懐公奔髙梁戊申文公使殺懐¶
　　公于髙梁(應占言死于/髙梁之虚)史蘇之占一何神也使晉侯¶
　　踐言報施秦師不興占其能應乎然史蘇謂嫁伯¶
　　姬不吉今乃以伯姬脱身逃難惠公猶曰先君若¶
　　從史蘇之占吾不及此不自反而咎先君誤矣夫¶
<pb:KR1a0125_WYG_007-6b>¶
　秦伯師于河上將納王狐偃言于晉侯曰求諸侯莫¶
　如勤王(勤納/王也)諸侯信之且大義也繼文之業而信宣¶
　于諸侯今為可矣(晉文侯仇為平王/侯伯匡輔周室)使卜偃卜之曰¶
　吉遇黄帝戰于阪泉之兆(黄帝與神農之後姜氏戰/于阪泉之野勝之今得其)¶
　(兆故以/為吉)公曰吾不堪也(文公自以為己當/此兆故曰不堪)對曰周禮¶
　未改今之王古之帝也(言周徳雖衰其命未改今/之周王自當帝兆不謂晉)公¶
　曰筮之筮之遇大有䷍(乾下離/上大有)之暌䷥(兌下離/上暌大)¶
　(有九三變/而為暌)曰吉遇公用享于天子之卦(大有九三爻/辭也三為三)¶
<pb:KR1a0125_WYG_007-7a>¶
　(公而得位變而為兌兌為説得/位而説故能為王所宴饗也)戰克而王享吉孰大¶
　焉(言卜筮/協吉)且是卦也(方更總言二卦之/義不繫于一爻)天為澤以當¶
　日天子降心以逆公不亦可乎(乾為天兌為澤乾變/為兌而上當離離為)¶
　(日日之在天垂曜在澤天子在/上説心在下是降心逆公之象)大有去暌而復亦其¶
　所也(言去暌卦還論大有亦有天子降心/之象乾尊離卑降尊下卑亦其義也)戊午晉侯¶
　朝王王饗醴命之宥(僖公二/十五年)¶
　邾文公卜遷于繹(繹邾/邑)史曰利於民而不利於君邾¶
　子曰苟利於民孤之利也天生民而樹之君以利之¶
<pb:KR1a0125_WYG_007-7b>¶
　也民既利矣孤必與焉左右曰命可長也君何弗為¶
　邾子曰命在養民死之短長時也民苟利矣遷也吉¶
　莫如之(左右以一人之命為言文公以百姓之命為/主一人之命吝有短長不可如何百姓之命)¶
　(乃傳世無/窮故徙之)遂遷於繹五月邾文公卒君子曰知命(文/公)¶
　(十三/年)¶
　　此不從占辭而言之善者雖凶亦吉¶
　鄭公子曼滿與王子伯寥語欲為卿(二子鄭/大夫)伯廖告¶
　人曰无徳而貪其在周易豐䷶(離下震/上豐)之離䷝¶
<pb:KR1a0125_WYG_007-8a>¶
　(豐上六變而為純離也周易論變故雖不筮必闃/以變言其義豐上六曰豐其屋蔀其家闚其户)¶
　(其无人三嵗不覿凶義取无徳/而大其屋不過三嵗必滅亡)弗過之矣(不過/三年)間一¶
　嵗鄭人殺之(宣公/七年)¶
　　此不筮者¶
　晉荀林父救鄭先縠(彘/季)佐之及河聞鄭既及楚平桓¶
　子(林/父)欲還彘子不可以中軍佐濟知莊子曰此師殆¶
　哉(莊子/荀首)周易有之在師䷣(坎下坤/上師)之臨䷒(兌下/坤上)¶
　(臨師初六/變而之臨)曰師出以律否臧凶(此師卦初六爻/辭律法否不也)執事¶
<pb:KR1a0125_WYG_007-8b>¶
　順成為臧逆為否(今彘子逆命不順/成故應不臧之凶)衆散為弱(坎為/衆今)¶
　(變為兌/兌柔弱)川壅為澤(坎為川今變為兌/兌為澤是川見壅)有律以如已也¶
　(如從也法行則人從法法敗則法從人坎為法象/今為衆則散為川則壅是失法之用從人之象)故¶
　曰律否臧且律竭也(竭敗也坎變/為兌是法敗)盈而以竭夭且不¶
　整所以凶也(水遇夭塞不得/整流則竭涸也)不行之謂臨(水變為澤/乃成臨卦)¶
　(澤不行/之物)有帥而不從臨孰甚焉此之謂矣(譬彘子之/違命亦不)¶
　(可/行)果遇必敗(遇/敵)彘子尸之(主此/禍)雖免而歸必有大咎¶
　(為明年晉殺先縠/𫝊宣公十二年)¶
<pb:KR1a0125_WYG_007-9a>¶
　　此不假筮而知吉凶者¶
　晉楚遇于鄢陵苖賁皇言於晉侯曰楚之良在其中¶
　軍王族而已請分良以擊其左右而三軍萃于王卒¶
　(萃集/也)必大敗之公筮之史曰吉其卦遇復䷗(震下/坤上)¶
　(復无/變)曰南國䠞射其元王中厥目(此卜者辭也復陽/長之卦陽氣起于)¶
　(南行推隂故曰南國䠞也南國勢䠞則離受其咎離/為諸侯又為目陽氣激南飛矢之象故曰射其元王)¶
　(中厥/目)國䠞王傷不敗何待公從之(從其言/而戰)有淖於前¶
　(淖泥/也)乃皆左右相違於淖(違避/也)歩毅御晉厲公欒鍼¶
<pb:KR1a0125_WYG_007-9b>¶
　為右(歩毅即/郤毅)彭名御楚共王潘黨為右石首御鄭成¶
　公唐苟為右欒范以其族夾公行(二族強故/在公左右)陷于淖¶
　欒書將載晉侯鍼曰書退國有大任焉得專之(在君/前故)¶
　(子名其父大任/謂元帥之職)且侵官冐也(載公為/侵官)失官慢也(去將/而御)¶
　(失官/也)離局姦也(逺其部曲/為離局)有三罪焉不可犯也乃掀¶
　公以出於淖(掀舉/也)癸巳潘尫之黨與養由基蹲甲而¶
　射之徹七札焉(黨潘尫之子蹲聚也一/發逹七札言其能陷堅)以示王曰君¶
　有二臣如此何憂于戰(二子以/射夸王)王怒曰大辱國(賤其/不尚)¶
<pb:KR1a0125_WYG_007-10a>¶
　(知/謀)詰朝爾射死藝(言女以射自多必當以藝/死也詰朝猶明朝是戰日)吕錡夣¶
　射月中之退入於泥(呂錡/魏錡)占之曰姬姓日也(周世姬/姓尊)¶
　異姓月也(異姓/卑)必楚王也射而中之退入於泥亦必¶
　死矣(錡自入泥/亦死象)及戰射共王中目王召養由基與之¶
　兩矢使射吕錡中項伏弢(弢弓/衣)以一矢復命(言一發/而中成)¶
　(公十/六年)¶
　　此筮而不用易辭者¶
　　喻氏云此卦占辭與卦象絶不類注終未的確意¶
<pb:KR1a0125_WYG_007-10b>¶
　　者震坤拱巽離在中間楚正南國今有東方震西¶
　　南角坤而无巽離西南共坤各得坤一半坤為國¶
　　豈非南國䠞乎巽為白眼離為目无離无巽豈非¶
　　喪目乎震為蒼&KR0034;竹豈非矢乎若只就兩體占貞¶
　　悔亦可以旁通矣¶
　穆姜薨于東宫(太子宫也穆姜滛僑如欲廢成/公故徙居東宫事在成十六年)始往¶
　而筮之遇艮之八䷳(艮下艮上艮周禮太卜掌三/易然則雜用連山歸藏周易)¶
　(三易皆以七八為/占故言遇艮之八)史曰是謂艮之隨䷐(震下兌上/隨史疑占)¶
<pb:KR1a0125_WYG_007-11a>¶
　(易遇八為不利故更以周/易占變爻得隨卦而論之)隨其出也(史為隨非/閉固之卦)君必¶
　速出姜曰亡(亡猶/无也)是於周易曰隨元亨利貞无咎(易/筮)¶
　(皆以變者占遇一爻變義異則論彖故姜亦/以彖為占也史據周易故指言周易以折之)元體之¶
　長也亨嘉之㑹也利義之和也貞事之幹也體仁足¶
　以長人嘉㑹足以合禮利物足以和義貞固足以幹¶
　事然故不可誣也是以雖隨无咎(言不誣四徳乃遇/隨无咎明无四徳)¶
　(者則為滛而/相隨非吉事)今我婦人而與於亂固在下位(婦人卑/于丈夫)¶
　而有不仁不可謂元不靖國家不可謂亨作而害身¶
<pb:KR1a0125_WYG_007-11b>¶
　不可謂利棄位而姣(姣滛之/别名)不可謂貞有四徳者隨¶
　而无咎我皆无之豈隨也哉我則取惡能无咎乎必¶
　死于此弗得出矣(傳言穆姜辨而/不徳襄公九年)¶
　鄭皇耳帥師侵衛孫文子卜追之獻兆於定姜姜氏¶
　問繇曰兆如山陵有夫出征而喪其雄姜氏曰征者¶
　喪雄禦冦之利也大夫圗之衛人追之孫蒯獲皇耳¶
　於犬丘(襄公/十年)¶
　齊棠公之妻東郭偃之姊也(棠公齊棠/邑大夫)東郭偃臣崔¶
<pb:KR1a0125_WYG_007-12a>¶
　武子棠公死偃御武子以弔焉見棠姜而美之(美其/色也)¶
　使偃取之(為己/取也)偃曰男女辨姓(辨别/也)今君出自丁(齊/丁)¶
　(公崔杼/之祖)臣出自桓不可(齊桓公小白東郭偃之/祖同姜姓故不可昏)武子¶
　筮之遇困䷰(坎下兌/上困)之大過䷛(巽下兌上大過/困六三變為大)¶
　(過/)史皆曰吉(阿崔/子)示陳文子文子曰夫從風(坎為中/男故曰)¶
　(夫變而為巽/故曰從風)風隕妻不可娶也(風能隕落物者變而/隕落故曰妻不可娶)¶
　且其繇曰困於石據於蒺藜入于其宫不見其妻凶¶
　(困六三/爻辭)困于石往不濟也(坎為險為水水之/險者石不可以動)據于蒺¶
<pb:KR1a0125_WYG_007-12b>¶
　藜所恃傷也(坎為險兌為澤澤之生物/而險者蒺藜恃之則傷)入于其宫不¶
　見其妻凶无所歸也(易曰非所困而困名必辱非所/據而據身必危既辱且危死其)¶
　(将至妻其可得見耶今卜昏而遇此卦/六三失位无應則喪其妻失其所歸也)崔子曰&KR0276;也¶
　何害先夫當之矣(寡婦曰&KR0276;言棠/公已當此凶)遂取之莊公通焉¶
　後慶封討崔氏其妻縊崔子无歸乃縊(終入于其宫/不見其妻凶)¶
　(襄公二/十五年)¶
　　此違筮而有禍者¶
　蔡侯之如晉也鄭伯使游吉如楚及漢楚人還之曰¶
<pb:KR1a0125_WYG_007-13a>¶
　宋之盟君實親辱(君謂/鄭伯)今吾子來寡君謂吾子姑還¶
　吾將使馹奔問諸晉而以告(問鄭君應/來朝否)子大叔曰宋¶
　之盟君命將利小國而亦使安定其社稷鎮撫其民¶
　人以禮承天之休(休福/禄也)此君之憲令而小國之望也¶
　(憲法/也)寡君是故使吉奉其皮幣(聘用乘/皮束帛)以嵗之不易¶
　聘於下執事(言嵗有飢荒之難故/鄭伯不得自朝楚)今執事有命曰女¶
　何與政令之有必使而君棄而封守跋渉山川蒙犯¶
　霜露以逞君心小國將君是望敢不唯命是聽无乃¶
<pb:KR1a0125_WYG_007-13b>¶
　非盟載之言以闕君徳而執事有不利焉小國是懼¶
　不然其何勞之敢憚子大叔歸復命告子展曰楚子¶
　將死矣不修其政徳而貪昧於諸侯以逞其願欲乆¶
　得乎周易有之在復䷏(震下坤/上復)之頤䷚(震下艮/上頤復)¶
　(上六變/得頤)曰迷復凶(復上六爻辭也復反也極隂反陽/之卦上處極位迷而復反失道已)¶
　(逺逺而无/應故凶)其楚子之謂乎欲復其願(謂欲得鄭朝/以復其願)而¶
　棄其本(不修/徳)復歸无所是謂迷復(失道已逺/又无所歸)能无凶¶
　乎君其往也送𦵏而歸以快楚心(言楚子必死君/往當送其𦵏)楚¶
<pb:KR1a0125_WYG_007-14a>¶
　幾十年未能恤諸侯也(幾近也言失道/逺者復之亦難)吾乃休吾民¶
　矣(休息也言楚/不能復為害)禆竈曰今茲周王及楚子皆將死(禆/竈)¶
　(鄭大/夫)嵗棄其次而旅于明年之次以害鳥帑周楚惡¶
　之(旅客處也嵗星棄星紀之次客在𤣥枵嵗星所在/其國有福失次于北禍衝在南南為朱烏烏尾曰)¶
　(帑鶉火鶉尾周楚之分故周王楚子受其咎俱論嵗/星過次梓慎則曰宋鄭飢禆竈則曰周楚王死𫝊故)¶
　(備舉以示卜占惟人/所在襄公二十八年)¶
　　此亦不筮者¶
　晉侯求醫于秦秦伯使醫和視之曰疾不可為也是¶
<pb:KR1a0125_WYG_007-14b>¶
　謂近女室疾如蠱(蠱惑/疾)非鬼非食惑以喪志(惑女色/而失志)¶
　良臣將死天命不祐(良臣不匡救君過故/将死而不為天所祐)公曰女不¶
　可近乎對曰節之先王之樂所以節百事也故有五¶
　節(五聲/之節)遲速本末以相及中聲以降五降之後不容¶
　彈矣(此謂先王之樂得中聲聲/成五降而息也降罷退)於是乎有煩手滛聲¶
　慆堙心耳乃忘平和君子弗聽也(五降而不息則雜/聲並奏所謂鄭衛)¶
　(之/聲)物亦如之(言百事皆如/樂不可失節)至于煩乃舎也已无以生¶
　疾(煩不舎/則生疾)君子之近琴瑟以儀節也非以慆心也(為/心)¶
<pb:KR1a0125_WYG_007-15a>¶
　(之節儀使/動不過度)天有六氣(謂隂陽風/雨晦明也)降生五味(謂金味辛/木味酸水)¶
　(味鹹火味苦土味甘/皆由隂陽風雨而生)發為五色(辛色白酸色青鹹色/黒苦色赤甘色黄發)¶
　(見/也)徴為五聲(白聲商青聲角黒聲羽/赤聲徴黄聲宫徴騐也)滛生六疾(滛過/也滋)¶
　(味聲色所以養/人然過則生害)六氣曰隂陽風雨晦明也分為四時¶
　序為五節(六氣之化分而序之則/成四時得五行之節)過則為災隂滛寒¶
　疾(寒過則/為冷)陽滛熱疾(熱過則/喘渴)風滛末疾(末四肢也/風為緩急)雨¶
　滛腹疾(雨濕之氣/為洩注)晦滛惑疾(晦夜也為宴寝/過節則心惑亂)明滛心¶
　疾(明晝也思慮煩/多心勞生疾)女陽物而晦時滛則生内熱惑蠱¶
<pb:KR1a0125_WYG_007-15b>¶
　之疾(女常隨男故言陽物家/道常在夜故言晦時)今君不節不時能无及¶
　此乎出告趙孟趙孟曰誰當良臣對曰主是謂矣主¶
　相晉國於今八年晉國无亂諸侯无闕可謂良矣和¶
　聞之國之大臣榮其寵禄任其大節有災禍興而无¶
　改焉(改改行/以救災)必受其咎今君至於滛以生疾將不能¶
　圗恤社稷禍孰大焉主不能禦吾是以云也(云主/將死)趙¶
　孟曰何謂蠱對曰滛溺惑亂之所生也(溺沈沒/於嗜欲)於文¶
　皿蟲為蠱(文字也皿器也器/受蟲害者為蠱)穀之飛亦曰蠱(穀乆積/則變為)¶
<pb:KR1a0125_WYG_007-16a>¶
　(飛蟲名/曰蠱)在周易女惑男風落山謂之蠱䷴(巽下艮/上蠱巽)¶
　(為長女為風艮為少男為山少男而/説長女非匹故惑山木得風而落)皆同物也(物猶/類也)¶
　趙孟曰良醫也厚其禮而歸之(贈賄之禮/昭公元年)¶
　　此亦不筮者¶
　穆子之生也莊叔以周易筮之(莊叔穆子/父得臣也)遇明夷¶
　䷣(離下坤/上明夷)之謙䷎(艮下坤上謙明/夷初九變為謙)以示卜楚丘(楚/丘)¶
　(卜人/姓名)曰是將行(行出/奔)而歸為子祀(奉祭/祀)以䜛人入其¶
　名曰牛卒以餒死明夷日也(離為日夷傷/也日明傷)日之數十¶
<pb:KR1a0125_WYG_007-16b>¶
　(甲至/癸)故有十時亦當十位自王已下其二為公其三¶
　為卿(日中當王食時當公平旦為卿鷄鳴為士夜半/為皁人定為輿黄昏為𨽻日入為僚晡時為僕)¶
　(日昳為臺隅中日出闕/不在第尊王公曠其位)日上其中(日中盛明/故以當王)食日為¶
　二(公/位)旦日為三(卿/位)明夷之謙明而未融其當旦乎(融/朗)¶
　(也離在坤下日在地中之象又變為謙謙道卑/退故曰明而未融日明未融故曰其當旦乎)故曰¶
　為子祀(荘叔卿也卜豹為/卿故知為子祀)日之謙當鳥故曰明夷于¶
　飛(離為日為鳥離變為謙日光不/足故當鳥鳥飛行故曰于飛)明而未融故曰垂¶
　其翼(於日為未融/於鳥為垂翼)象日之動故曰君子于行(明夷初/九得位)¶
<pb:KR1a0125_WYG_007-17a>¶
　(有應君子象也在明傷之世/居謙下之位故将避難而行)當三在旦故曰三日不¶
　食(旦位在三又非食/時故曰三日不食)離火也艮山也離為火火焚山¶
　山敗(離艮合/體故)於人為言(艮為/言)敗言為䜛(為離所焚/故言敗)故¶
　曰有攸往主人有言言必䜛也(離變為艮故言有所/往往而見燒故主人)¶
　(有言言而見/敗故必䜛言)純離為牛(易離上離下離畜牝/牛吉故言純離為牛)世亂䜛¶
　勝勝將適離故曰其名曰牛(離焚山則離勝譬世亂/則䜛勝山焚則離獨存)¶
　(故知名牛也豎牛/非牝牛故不吉)謙不足飛不翔(謙道冲退故/飛不逺翔)垂不¶
　峻翼不廣(峻髙也翼垂下/故不能廣逺)故曰其為子後乎(不逺翔/故知不)¶
<pb:KR1a0125_WYG_007-17b>¶
　(逺/去)吾子亞卿也抑少不終(旦日正卿之位荘叔父子/世為亞卿位不足以終盡)¶
　(卦體盖引而致/之昭公五年)¶
　衛襄公夫人姜氏無子(姜氏/宣姜)嬖人婤姶生孟縶孔成¶
　子夢康叔謂己立元(成子衛卿孔逹之孫烝鉏/也元孟縶弟夢時元未生)余使¶
　羈之孫圉與史苟相之(羈烝鉏子/苟史朝子)史朝亦夢康叔謂¶
　己余將命而子苟與孔烝鉏之曽孫圉相元史朝見¶
　成子告之夢夢協(協合/也)晉韓宣子為政聘于諸侯之¶
　嵗(在二/年)婤姶生子名之曰元孟縶之足不良弱行(跛/也)¶
<pb:KR1a0125_WYG_007-18a>¶
　孔成子以周易筮之曰元尚享衛國主其社稷(命蓍/辭)¶
　遇屯䷂(震下坎/上屯)又曰余尚立縶尚克嘉之(嘉喜/也)遇¶
　屯䷂之比䷇(坤下坎上比/屯初九爻變)以示史朝史朝曰元¶
　亨又何疑焉(周易曰/屯元亨)成子曰非長之謂乎(言屯之元/亨謂年長)¶
　(非謂/名元)對曰康叔名之可謂長矣(善之/長也)孟非人也將不¶
　列於宗不可謂長(足跛非全人不/可列為宗主)且其繇曰利建侯¶
　(繇卦/辭)嗣吉何建建非嗣也(嗣子有常位故无所卜又/无所建今以位不定卜嗣)¶
　(得吉則當從/吉而建之也)二卦皆云(謂再得屯卦皆/有建侯之象)子其建之康¶
<pb:KR1a0125_WYG_007-18b>¶
　叔命之二卦告之筮襲於夢武王所用也弗從何為¶
　(外傳云大誓曰朕夢協朕卜襲/于休祥戎商必克此武王辭)弱足者居(跛則偏弱/居其家不)¶
　(能/行)侯主社稷臨祭祀奉人民事鬼神從㑹朝又焉得¶
　居各以所利不亦可乎(孟跛利居/元吉利建)故孔成子立靈公¶
　(靈公元也/昭公七年)¶
　南蒯之將叛也其鄉人或知之過之而歎(鄉人過/蒯而歎)且¶
　言曰恤恤乎湫乎攸乎(恤恤憂患湫愁/隘攸懸危之貌)深思而淺謀¶
　邇身而逺志家臣而君圗(家臣而圗人君之事故言/思深而謀淺身近而志逺)¶
<pb:KR1a0125_WYG_007-19a>¶
　有人矣哉(言今有此人/微以感之)南蒯枚筮之(不指其事/汎卜吉凶)遇坤¶
　䷁(坤下坤/上坤)之比䷇(坤下坎上以/坤六五爻變)曰黄裳元吉(坤/六)¶
　(五爻/變辭)以為大吉也示子服惠伯曰即欲有事何如惠¶
　伯曰吾嘗學此矣忠信之事則可不然必敗外強内¶
　温忠也(坎險故強坤順故温/強而能温所以為忠)和以率貞信也(水和而/土安正)¶
　(和正信/之本也)故曰黄裳元吉黄中之色也裳下之餙也元¶
　善之長也中不忠不得其色(言非/黄)下不共不得其餙¶
　(不為/裳)事不善不得其極(失中/徳)外内倡和為忠(不相/違也)率¶
<pb:KR1a0125_WYG_007-19b>¶
　事以信為共(率猶/行也)供養三徳為善(三徳謂正直/剛克柔克也)非此¶
　三者弗當(非忠信善/不當此卦)且夫易不可以占險將何事也¶
　且可餙乎(夫易猶此易謂黄裳元吉之/卦問其何事欲令從下之飾)中美為黄上¶
　美為元下美則裳三成可筮(三美盡備/吉可如筮)猶有闕也筮¶
　雖吉未也(有闕謂/不三成)費人卒叛南氏南蒯奔齊(昭公十/二年)¶
　秋龍見于絳郊(絳晉/國都)魏獻子問於蔡墨(蔡墨晉/太史)曰吾¶
　聞之蟲莫知于龍以其不生得也謂之知信乎對曰¶
　人實不知非龍實知(言龍無知乃/人不知之耳)古者畜龍故國有¶
<pb:KR1a0125_WYG_007-20a>¶
　豢龍氏有御龍氏(豢御/養也)獻子曰是二氏者吾亦聞之¶
　而不知其故是何謂也對曰昔有飂叔安(飂古國也/叔安其君)¶
　(名/)有裔子曰董父(裔逺也𤣥孫/之後為裔)實甚好龍能求其嗜¶
　欲以飲食之龍多歸之乃擾畜龍以服事帝舜帝賜¶
　之姓曰董(擾順/也)氏曰豢龍(豢龍官名官有/世功則以官氏)封諸鬷川¶
　鬷夷氏其後也(鬷水上夷/皆董姓)故帝舜氏世有畜龍及有¶
　夏孔甲擾于有帝(孔甲少康之後九世/君也其徳能順于天)帝賜之乘龍¶
　河漢各二(合為/四)各有雌雄孔甲不能食而未獲豢龍¶
<pb:KR1a0125_WYG_007-20b>¶
　氏有陶唐氏既衰其後有劉累(陶唐堯/所治也)學擾龍於豢¶
　龍氏以事孔甲能飲食之夏后嘉之賜氏曰御龍(夏/后)¶
　(孔/甲)以更豕韋之後(更代也以劉累代彭姓之豕韋累/尋遷魯縣豕韋復國至商而滅累)¶
　(之後世復承其國為豕/韋氏在襄公二十四年)龍一雌死潛醢以食夏后(潛/藏)¶
　(也藏以為臨/明龍不知)夏后饗之既而使求之(求致/龍也)懼而遷于¶
　魯縣(不能致龍故懼遷魯縣/自貶退也魯縣今魯陽)范氏其後也(晉范/氏也)獻子¶
　曰今何故無之對曰夫物物有其官官修其方(方法/術)¶
　朝夕思之一日失職則死及之(失職/有罪)失官不食(不食/禄)¶
<pb:KR1a0125_WYG_007-21a>¶
　官宿其業(宿猶/安也)其物乃至(設水官修/則龍至)若泯棄之物乃¶
　坻伏(泯滅也/坻止也)欝湮不育(欝滯也湮塞/也有生也)故有五行之官¶
　是謂五官實列受姓氏封為上公(爵上/公)祀為貴神社¶
　稷五祀是尊是奉(五官之君長能修其業者死皆配/食于五行之神為王者所尊奉)¶
　木正曰勾芒(正官長也取木生勾曲/而有芒角也其祀重焉)火正曰祝融(祝/融)¶
　(明貌其/祀犂焉)金正曰蓐收(秋物摧蓐而可/收也其祀該焉)水正曰𤣥冥(水/隂)¶
　(而幽冥其祀/修及熙焉)土正曰后土(土為羣物主故稱后也其/祀句龍焉在家則祀中霤)¶
　(在野則/為社)龍水物也水官棄矣故龍不生得(棄廢/也)不然¶
<pb:KR1a0125_WYG_007-21b>¶
　周易有之(言若不爾周/易无縁有龍)在乾䷀(乾下乾/上乾)之姤䷫¶
　(巽下乾上姤/乾初九變)曰潛龍勿用(乾初九/爻辭)其同人䷌(離下/乾上)¶
　(同人乾/九二變)曰見龍在田(乾九二/爻辭)其大有䷱(乾下離上/大有乾九)¶
　(五/變)曰飛龍在天(乾九五/爻辭)其夬䷬(乾下兌上夬/乾上九變)曰亢¶
　龍有悔(乾上九/爻辭)其坤䷁(坤下坤上坤/乾六爻皆變)曰見羣龍无¶
　首吉(乾用九/爻辭)坤之剥䷖(坤下艮上剥/坤上六變)曰龍戰于野¶
　(坤上六/爻辭)若不朝夕見誰能物之(物謂上六卦所稱龍/各不同也今説易者)¶
　(皆以龍喻陽氣如史墨/之言則為皆是真龍)獻子曰社稷五祀誰氏之五¶
<pb:KR1a0125_WYG_007-22a>¶
　官也(問五官之/長皆是誰)對曰少皥氏有四叔(少皥金/天氏)曰重曰¶
　該曰脩曰熙實能金木及水(能治/其官)使重為句芒(木/正)該¶
　為蓐收(金/正)脩及熙為𤣥冥(二子相代/為水正)世不失職遂濟¶
　窮桑此其三祀也(窮桑少皥之號也四子能治其官/使不失職濟成少皥之功死皆為)¶
　(民所祀窮桑/地在魯北)顓頊氏有子曰犂為祝融(犂為/火正)共工氏¶
　有子曰句龍為后土(共工在大皥後神農前以水名/官者其子句龍能平水土故死)¶
　(而見/祀)此其二祀也后土為社(方答社稷故/明言為社)稷田正也¶
　(掌播/殖也)有烈山氏之子曰柱為稷(烈山氏神/農世諸侯)自夏以上¶
<pb:KR1a0125_WYG_007-22b>¶
　祀之(祀/柱)周棄亦為稷(棄周之始祖能播百穀湯/既勝夏廢柱而以棄代之)自商¶
　以來祀之(傳言蔡墨之博物/昭公二十九年)¶
　　此亦不筮者¶
　趙簡子問於史墨曰季氏出其君而民服焉諸侯與¶
　之君死於外而莫之或罪也對曰物生有兩有三有¶
　五有陪貳故天有三辰(謂有/三)地有五行(謂有/五)體有左¶
　右(謂有/兩)各有妃耦(謂陪/貳)王有公諸侯有卿皆有貳也¶
　天生季氏以貳魯侯為日乆矣民之服焉不亦宜乎¶
<pb:KR1a0125_WYG_007-23a>¶
　魯君世從其失季氏世修其勤民忘君矣雖死于外¶
　其誰矜之社稷无常奉(奉之無常人/言唯徳也)君臣无常位自¶
　古以然(史墨跡古/今以實言)故詩曰髙岸為谷深谷為陵(詩小/雅言)¶
　(髙下有/變易)三后之姓於今為庶主所知也(三后虞/夏商)在易¶
　卦雷乘乾曰大壯䷡(乾下震上大壯震在/乾上故曰雷乘乾)天之道¶
　也(乾為天子震為諸侯而在乾上君/臣易位猶臣大彊壯若天上有雷)昔成季友桓之¶
　季也文姜之愛子也始震而卜卜人謁之曰生有嘉¶
　聞(嘉名聞/於世)其名曰友為公室輔及生如卜人之言有¶
<pb:KR1a0125_WYG_007-23b>¶
　文在其手曰友遂以名之既而有大功於魯(立僖/公)受¶
　費以為上卿至于文子武子(文子行父/武子宿)世増其業不¶
　廢舊績魯文公薨而東門遂殺適立庶魯君于是乎¶
　失國(失國/權)政在季氏於此君也四公矣民不知君何¶
　以得國是以為君慎器與名不可以假人(器車服名/爵號昭公)¶
　(三十/二年)¶
　　此亦不筮者¶
　　喻氏云愚按昭公乾侯之事與夏王相弑商丘周¶
<pb:KR1a0125_WYG_007-24a>¶
　　厲王崩于彘皆天地間人道非常之大變也史墨¶
　　乃妄引陪貳之説而謂天生季氏以貳魯侯又明¶
　　言社稷君臣无常奉无常位且妄引詩易以對左¶
　　氏從而書之其與春秋書公薨乾侯如青天白日¶
　　不可掩蔽以誅季氏不臣之罪者異矣嗚呼春秋¶
　　何等時耶功利之習壊爛人心君臣大義澌滅殆¶
　　盡不惟亂臣賊子如三家者放逐其君為不知有¶
　　君而惟季氏之服諸侯不知有君而惟季氏之與¶
<pb:KR1a0125_WYG_007-24b>¶
　　史墨不知有君而放言無忌趙簡子不知有君而¶
　　聽言不辨左氏亦不知有君而載言不擇夫豈知¶
　　陵谷遷改乃地道之變而非常雷天大壯乃天道¶
　　之常初非志變况易乃崇陽抑隂之書雷在天上¶
　　夫子大象但取其成四陽壯長之卦而曰君子以¶
　　非禮弗履耳未必如杜注所謂君臣易位也史墨¶
　　不求其義妄引以對可謂誣天矣天但使季氏貳¶
　　君何嘗使季氏逐君哉如墨言一歸之天道則公¶
<pb:KR1a0125_WYG_007-25a>¶
　　僭王卿僭侯亂臣賊子接迹于世矣綱常安在然¶
　　則春秋夫子作也易象夫子翼也道一而已請得¶
　　為易大壯一洗史墨之惡論¶
　晉趙鞅卜救鄭遇水適火(水火/之兆)占諸史趙史墨史龜¶
　(皆晉/史)史龜曰是謂沈陽(火陽得/水故沈)可以興兵(兵隂類也/故可以興)¶
　(兵/)利以伐姜不利子商(姜齊姓子/商謂宋)伐齊則可敵宋不¶
　吉史墨曰盈水名也子水位也(趙鞅姓盈宋姓子水/盈坎乃行子姓又得)¶
　(北方/水位)名位敵不可干也(二水俱盈故/言不可干)炎帝為火師(神/農)¶
<pb:KR1a0125_WYG_007-25b>¶
　(有火瑞以/火名官)姜姓其後也水勝火伐姜則可史趙曰是¶
　謂如川之滿不可游也(既盈而得水位故為如川之/滿不可馮游言其波流盛)¶
　鄭方有罪不可救也(鄭以嬖寵伐人/故以為有罪)救鄭則不吉不¶
　知其他(救鄭則當伐/宋故不吉也)陽虎以周易筮之遇泰䷊(乾/下)¶
　(坤上/泰)之需䷄(乾下坎上需/泰六五變)曰宋方吉不可與也(不/可)¶
　(與戰泰六五曰帝乙歸妹以祉元吉帝乙紂父立為/天子故稱帝乙隂而得中有似王者嫁妹得如其願)¶
　(受福禄/而大吉)微子啓帝乙之元子也宋鄭甥舅也(宋鄭為/昬姻甥)¶
　(舅之國宋為微子之後今/卜得帝乙卦故以為宋吉)祉禄也若帝乙之元子歸¶
<pb:KR1a0125_WYG_007-26a>¶
　妹而有吉禄我安得吉焉乃止(吉在彼則我伐之/為不吉哀公九年)¶
　　以上左傳¶
　單襄公疾召頃公告之曰必善晉周將得晉國成公¶
　之歸也吾聞晉之筮之也(成公晉文公之庶子成公/黒臀也歸者自周歸于晉)¶
　(晉趙穿弑靈公趙盾逆公子黒臂/于周而立之蓍曰筮筮立成公)遇乾䷀(乾下乾/上乾)¶
　之否䷋(坤下乾上否乾初九九/二九三變而之否也)曰配而不終君三¶
　出焉(乾天也君也故曰配配先君也不終子孫不終/為君也乾下變為坤坤地也臣也天地不交曰)¶
　(否變有臣象三爻故三世而終上有乾乾天子也五/亦天子天體不變周天子國也三爻有三變故君三)¶
<pb:KR1a0125_WYG_007-26b>¶
　(出於/周)一既往矣後之不知其次必此(一謂成公已往/為晉君也後之)¶
　(不知不知最後者在誰也其次/必此次成公而往者必周子也)及厲公之亂周子立¶
　是謂悼公¶
　晉公子重耳親筮之曰尚有晉國(尚上也命筮之辭/也禮曰某子尚享)¶
　(之/)得貞屯悔豫皆八也(内曰貞外曰悔震下坎上屯/坤下震上豫得此兩卦震在)¶
　(屯為貞在豫為悔八謂震兩隂爻在貞/在悔皆不動故曰皆八謂爻无為也)筮史占之皆¶
　曰不吉(筮史筮人掌三易以辨九筮之名一夏連山/二殷歸藏三周易以連山歸蔵占此兩卦皆)¶
　(言不/吉)閉而不通爻无為也(閉壅也震為動動遇坎坎/為險阻閉塞不通无所為)¶
<pb:KR1a0125_WYG_007-27a>¶
　(也/)司空季子曰吉是在易皆利建侯(建立也以周易/占之二卦皆吉)¶
　(也屯初九曰利建侯豫/大象曰利建侯行師吉)不有晉國以輔王室安能建¶
　侯我命筮曰尚有晉國筮告我曰利建侯得國之務¶
　也吉孰大焉(務猶/趨也)震車也(易坤為大車震為動為雷/今云車者車亦動聲象雷)¶
　(其為小/車乎)坎水也坤土也屯厚也豫樂也車班外内順¶
　以訓之(車雷也班徧也徧外内者謂屯之内有震豫/之外亦有震坤順也豫内為坤屯二與四亦)¶
　(為/坤)泉原以資之(資財也屯三至五豫二至四皆有艮/象豫三至五有坎象艮山坎水水在)¶
　(山上為泉源/流而不竭也)土厚而樂其實不有晉國何以當之(屯/豫)¶
<pb:KR1a0125_WYG_007-27b>¶
　(皆有坤象重坤故/厚豫為樂當應也)震雷也車也坎勞也水也衆也(易/以)¶
　(坤為衆坎為水水/亦衆之類故云)主雷與車(内為/主也)而尚水與衆(坎象/皆在)¶
　(上故尚/水與衆)車有震武也(震威也車聲軒/隆象有威武)衆而順文也(坤為/衆為)¶
　(順為文象有文/徳為衆所歸)文武具厚之至也故曰屯(屯厚/也)其繇¶
　曰元亨利貞勿用有攸往利建侯(繇卦辭也亨通也/貞正也攸所也往)¶
　(之也小人勿用有所之/君子則利建侯行師)主震雷長也故曰元(内為主/震為長)¶
　(男為雷雷為諸侯故/曰元元善之長也)衆而順嘉也故曰亨(嘉善也衆/順服善故)¶
　(曰亨亨嘉/之㑹也)内有震雷故利貞(屯内有震賈侍中云震/以動之利也侯以正國)¶
<pb:KR1a0125_WYG_007-28a>¶
　(貞也利義之和/也貞事之幹也)車上水下必霸(車震也水坎也車動/而上威也水動而下)¶
　(順也有威而衆/從故必霸也)小事不濟壅也故曰勿用有攸往(濟/成)¶
　(也小事小人之事壅震動而遇坎/坎為險阻故曰勿用有所往也)一夫之行也(一夫/一人)¶
　(也易曰震一索而得男故曰/一夫又曰震作足故為行也)衆順而有武威故曰利¶
　建侯(覆述/上事)坤母也震長男也母老子彊故曰豫(豫樂/也)¶
　其繇曰利建侯行師居樂出威之謂也(居樂母在内/也出威震在)¶
　(外也居樂故利建/侯出威故利行師)是二者得國之卦也(二者屯/豫也)十月¶
　惠公卒十二月秦伯納公子(内傳魯僖公二十三年/九月晉惠公卒而此云)¶
<pb:KR1a0125_WYG_007-28b>¶
　(十月賈侍中以為閏餘十八閏在十二月後魯失閏/以閏月為正月晉以九月為十月而置閏也秦伯以)¶
　(十二月始納公子公子以/二十四年正月入晉桑泉)董因迎公子於河(因晉大/夫周太)¶
　(史辛有之後傳曰辛有之/二子董之晉故晉有董史)公問焉曰吾其濟乎對曰¶
　嵗在大梁將集天行元年始受實沈之星也(嵗在大/梁謂魯)¶
　(僖公二十三年嵗星在大梁之次也集成也行道也/言公將成天道也公以辰出晉祖唐叔所以封也而)¶
　(以參入晉星也元年謂文公即位之年魯僖公二十/四年嵗星去大梁在實沈之次受受于大梁也自胃)¶
　(七度至畢十一度為大梁自畢/十二度至東井十五度曰實沈)實沈之虚晉人是居¶
　所以興也(虚次也是居居其分次所主祀也傳曰髙/辛氏有子季曰實沈遷于大夏主祀參唐)¶
<pb:KR1a0125_WYG_007-29a>¶
　(人是因成王滅唐而封叔虞南有/晉水子燮改為晉侯故參為晉星)今君當之无不濟¶
　矣(當嵗星在實沈/之虚故无不成)君之行也嵗在大火大火閼伯之¶
　星也是謂大辰(君之行謂魯僖五年重耳出奔時嵗/在大火大火大辰也傳曰髙辛氏有)¶
　(子曰閼伯遷於/商丘祀大火)辰以成善后稷是相唐叔以封(成善/謂辰)¶
　(為農祥周先后稷之所經緯以成善道相視也/謂祀農祥以戒農事封者唐叔封時嵗在大火)瞽史¶
　記曰嗣續其祖如穀之滋必有晉國(瞽史記云唐叔/之世將如商數)¶
　(今言嗣續其祖明趣同也言晉子孫将/繼續其先祖如穀之蕃滋故必有晉國)臣筮之得泰之¶
　八(乾下坤上泰遇泰无動爻筮為侯泰三至五震為/侯隂爻不動其數皆八故得泰之八與貞屯悔豫)¶
<pb:KR1a0125_WYG_007-29b>¶
　(皆八/義同)曰是謂天地配亨小往大來(陽下隂升故曰配/亨小喻子圉大喻)¶
　(文公隂在外為小/往陽在内為大來)今及之矣何不濟之有且以辰出¶
　而以參入皆晉祥也(辰大火也參伐也/參在實沈之次)而天之大紀¶
　也(所以大紀天時也傳曰大火/為大辰伐亦為大辰辰時也)濟且秉成必霸諸侯¶
　(秉執/也)子孫賴之君无懼矣公子濟河召令狐臼衰桑¶
　皆降(三者皆晉邑/召召其長也)¶
　　以上國語¶
　　按注解皆八未詳朱氏程氏之解亦皆未合唯趙¶
<pb:KR1a0125_WYG_007-30a>¶
　　氏有云左氏載筮得八者凡三穆姜遇艮之八凡¶
　　五爻變三上以九變初四五以六變第二爻不變¶
　　此爻在艮為八在隨亦八正與此同不云貞艮悔¶
　　隨而云艮之八者盖主不變爻為言也此有二説¶
　　其一則七八皆不變今有八無七謂不變者皆八¶
　　而无七也其二則艮之八一爻不變在下卦之二¶
　　泰之八一爻不變在上卦之五故但稱之八此占¶
　　二三上不變渉上下卦下卦不變者八上卦不變¶
<pb:KR1a0125_WYG_007-30b>¶
　　者亦八謂上下卦之不變者皆八而非七以别於¶
　　上卦得八而下卦否或下卦得八而上卦否者使¶
　　他占得八而渉上下卦則亦云皆八矣貞屯悔豫¶
　　句絶皆八自為一句按劉雲莊云辭之所該有限¶
　　必如左傳國語所載占卦體卦象卦變又推互體¶
　　始足以濟辭所不及而前知耳故備録之以為法¶
　　云¶
　　餘論第十四¶
<pb:KR1a0125_WYG_007-31a>¶
　伏羲合五緯建五氣消息禍福以為之元命潛龍氏¶
　筮之乃迎日推測疑後人所為¶
　孔子曰易始於一分於三盛於五終於上初為元士¶
　二為大夫三為三公四為諸侯五為天子上為宗廟¶
　凡此六者隂陽所以進退君臣所以升降萬人所以¶
　為象則也疑非孔子之言¶
　焦贛長于災變分六十四卦更直日用事以風雨寒¶
　温為侯一卦直一日用周易之序京房卦氣主六日¶
<pb:KR1a0125_WYG_007-31b>¶
　七分用太𤣥之序費直作易林序引孟康之法則以¶
　一爻主一日也焦氏以一卦直一日乾直甲子坤直¶
　乙丑至未濟直癸亥乃盡六十日而四正卦則直二¶
　分二至之日坎直冬至離夏至震春分兌秋分不在¶
　六十卦輪直之數為方伯監司之官是二至二分用¶
　事之日又是四時各專主之氣各卦主時其占法各¶
　以其日觀其善惡也史氏曰上經乾起甲子泰甲戌¶
　噬嗑甲申至離三十卦一百八十日而三甲盡下經¶
<pb:KR1a0125_WYG_007-32a>¶
　咸起甲午損甲辰震甲寅至節癸亥而終亦三十卦¶
　一百八十日而年一周所以焦京用以直日節曰天¶
　地節而四時成節後繼以中孚小過既濟未濟者所¶
　以成坎離震兑四卦應子午夘酉為春夏秋冬四時¶
　兩之以為八節是為分至啓閉每爻直十五日以應¶
　七十二候京房六十卦氣之法四正之卦卦有六爻¶
　爻主一氣其餘六十卦卦有六爻别主一日凡主三¶
　百六日餘有五日四分日之一每日分為八十分五¶
<pb:KR1a0125_WYG_007-32b>¶
　日分為四百分日之一又分為二十分是四百二十¶
　分六十卦分之六七四十二卦别各得七分故每卦¶
　得六日七分也世稱東漢郎顗明六日七分之學最¶
　為精妙者此也按以卦配氣候自漢儒來有其説説¶
　各異唯以卦氣起於中孚則同宋咸著論謂非聖人¶
　之㫖而朱氏難之言嵗始於冬至厯始于牽牛日始¶
　于夜半故必始于十一月矣胡氏曰夫律厯始于十¶
　一月是矣而以中孚為十一月卦為何義不此之解¶
<pb:KR1a0125_WYG_007-33a>¶
　而欲以折咸不可也朱子曰易卦之位震東離南兌¶
　西坎北者為一説十二辟卦分屬十二辰者為一説¶
　及焦延夀為卦氣直日之法乃合二説而一之既以¶
　八卦之震離兑坎二十四爻直四時又以十二辟卦¶
　直十二月且為分四十八卦為之公侯卿大夫而六¶
　日七分之説生焉若以八卦為主則十二卦之乾不¶
　當為己之辟坤不當為亥之辟巽不當侯於申酉艮¶
　不當侯於戌亥若以十二卦為主則八卦之乾不當¶
<pb:KR1a0125_WYG_007-33b>¶
　在西北坤不當在西南艮不當在東北巽不當在東¶
　南彼此二説互為矛盾且其分四十八卦為公侯卿¶
　大夫之例於十二辟卦初無法象而直以意言本已¶
　無所据矣不待論其減去四卦二十四爻而後可以¶
　見其失也予嘗謂焦京之學出於易而亂易之道者¶
　焦京也管輅郭璞輩皆宗之¶
　胡氏曰焦氏卦變法以一卦變為六十四卦六十四¶
　卦通變四千九十六卦而卦變之次本之文王序卦¶
<pb:KR1a0125_WYG_007-34a>¶
　其每一卦變成詩六十四首六十四卦皆變共四千¶
　九十六首以代占辭而文王周孔辭並不復用予曰¶
　此焦氏之罪也成焦氏之罪者後世之俗儒也¶
　京氏傳降五行頒六位即納甲法有渾天六位圗加¶
　十二支沈氏曰納甲可以推見天地胎育之理乾納¶
　甲壬坤納乙癸者上下包之也震巽坎離艮兌納庚¶
　辛戊己丙丁者六子生乾坤包中如物之處胎中者¶
　左三剛爻乾之氣右三柔爻坤之氣也乾初爻交坤¶
<pb:KR1a0125_WYG_007-34b>¶
　生震故震初爻納子午(乾初子午故也/長子代父也)中爻交坤生¶
　坎故坎初爻納寅申(震納子午順傳/寅申陽道順)上爻交坤生艮¶
　故艮初爻納辰戌(亦順/傳)坤初爻交乾生巽故巽初爻¶
　納丑未(坤初丑未故也/長女配長男也)中爻交乾生離故離初爻納¶
　夘酉(巽納丑未逆傳夘酉隂/道逆中女配中男也)上爻交乾生兌故兌初¶
　爻納己亥(亦逆傳少女配少男也女/從人故其位不起于未)乾坤始於甲乙¶
　項氏曰陽卦納陽干陽支隂卦納隂干隂支陽六干¶
　皆進隂六干皆退惟乾納二陽坤納二隂包括首尾¶
<pb:KR1a0125_WYG_007-35a>¶
　則天地父母之道也¶
　楊雄擬易作太𤣥方州部家皆自三數推之𤣥為之¶
　首一以生三為三方三生九為九州九生二十七為¶
　二十七部九九乘之斯為八十一家首之以八十一¶
　所以準六十四卦贊之以七百二十有九所以準三¶
　百八十四爻無非以三數推之朱子謂其零星補凑¶
　若不補卻欠四分之一補得來又卻多四分之三盖¶
　其起數之法既不合于天地自然之理而強求合于¶
<pb:KR1a0125_WYG_007-35b>¶
　厯之日有氣而无朔每首九贊二贊當一晝夜合八¶
　十一首之贊凡七百二十九僅足以當三百六十四¶
　日有半外増一踦贊以當半日又立一贏贊以當四¶
　分日之一則支離而无用耳¶
　章氏曰焦贛京房楊雄皆精于易占其於六十四卦¶
　或以己意増損之而其占皆騐益信卦占在乎人心¶
　之誠否故云有其誠則有其神無其誠則無其神而¶
　占不足以盡易也繼三子者如關氏之洞極司馬氏¶
<pb:KR1a0125_WYG_007-36a>¶
　之潛虚蔡氏之洪範皇極各本之河洛以己意列圗¶
　實於易卦無與惟於先天圎圗六十四卦出於邵康¶
　節所傳而胡玉齋因邵詩冬至子之半推之以卦分¶
　配節候繇復卦冬至子之半至乾交夏至午之半三¶
　十二卦為陽由姤卦夏至午之半至坤交冬至子之¶
　半為隂卦爻目然與天地之節候相脗合未嘗以己¶
　意參乎其間殆出漢三子之右矣(洞極阮/逸偽作)¶
　臨卭張氏曰揚子雲太𤣥其法本於易緯卦氣圗衛¶
<pb:KR1a0125_WYG_007-36b>¶
　先生元包其法合於火珠林皆革其誣俗而歸諸雅¶
　正者也伏羲始作八卦因而重之為六十四是名先¶
　天陳希夷所傳先天圗是也其數有二圓圗者天也¶
　自一隂一陽各六變為三十二隂三十二陽者運行¶
　數也方圗者地也八卦縱横上下一卦為主各變七¶
　卦者生物數也卦氣圗以六十卦為主一爻當一䇿¶
　所謂乾坤之䇿三百六十當期之日其於繫辭則序¶
　卦之義也主於運行之用者天而地之數故為天地¶
<pb:KR1a0125_WYG_007-37a>¶
　之大數也火珠林以八卦為主四隂對四陽所謂天¶
　地定位山澤通氣雷風相薄水火不相射其於繫辭¶
　則説卦之義也主於生物之用者地而物之數故為¶
　人物之小數也卦氣圗之用出於孟喜章句火珠林¶
　之用祖於京房易末流之弊雜亂於星官厯翁其事¶
　失之誣其辭失之俗故二君以其法為書而歸之雅¶
　正也太𤣥日始于寅義祖連山元包卦首於坤義祖¶
　歸藏由是三易世皆有書矣¶
<pb:KR1a0125_WYG_007-37b>¶
　¶
　¶
　¶
　¶
　¶
　¶
　¶
　周易筮述卷七¶
